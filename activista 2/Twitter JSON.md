Àlex Torrico - Comunicació Interactiva, 2023

# Introducció

En aquesta anàlisi observarem les dades extretes de Twitter els 16 primers dies del mes d'abril, concretament analitzarem el que es parla a la xarxa social referent a les candidates i candidats per a les eleccions municipals de Barcelona del 2023: Basha Changue, Ernest Maragall, Ada Colau, Jaume Collboni, Xavier Trias, Anna Grau, Eva Parera, Daniel Sirera

### Candidat més mencionat:

Començarem veient quin és el candidat o candidata que més reso està causant a la xarxa, que com podem veure és, l'actual alcaldessa de Barcelona, l'Ada Colau, que tot i no utilitzar la xarxa social, no deixa de ser mencionada, és seguida de Basha Changue la candidata de la CUP i Eva Parera candidata de Valents, com podem veure dos partits molt oposats entre si.
Les dades usades per obtenir aquest gràfic, són les mencions que l'API de Twitter ha sigut capaç de detectar, no són números exactes per la qual cosa els nombres reals poden ser diferents, però és una bona mostra de la realitat, i que dona uns resultats molt verídics, ja que és un fet que la candidata més controvertida i amb més exposició és l'Ada Colau.

<img width="900" alt="image" src="https://user-images.githubusercontent.com/124086935/235730347-e12c5e32-45ba-4bc6-bfa7-bf5352fbbdc2.png">

<img width="900" alt="image" src="https://user-images.githubusercontent.com/124086935/235730495-cf27c56b-b9b7-47da-b784-0488d82aa3c6.png">

### Candidats més actius al Twitter:

Seguidament, veurem quins candidats són els més actius a Twitter, per veure amb quina regularitat interactuen amb la xarxa social i fan comunicats oficials:

<img width="900" alt="image" src="https://user-images.githubusercontent.com/124086935/235730694-81bfb567-601c-4688-a81b-a0e55127ef41.png">
<img width="900" alt="image" src="https://user-images.githubusercontent.com/124086935/235730731-77296d66-adbe-4726-a433-b520042be80e.png">

Com podem veure Eva Parera és la candidata que més a tweetejat durant els setze primers dies d'abril, amb 33 tweets, seguida de Daniel Sirera amb 11 tweets. És important tenir en compte que l'Ada Colau no utilitza Twitter, per tant, no apareix a la llista.

### Mètriques bàsiques dels comptes oficials dels candidats:

Per donar una mica de context i saber amb quins números compten els diferents candidats a Twitter, analitzarem les seves xarxes socials en l'àmbit de seguidors, interacció i impacte que generen.
La candidata a l'alcaldia de Barcelona amb més seguidors (tret de l'actual alcaldessa que compta amb més d'un milió de seguidors), és l'Eva Parera amb més de 400.000 seguidors i més de 700 retweets (que no són molts si tenim en compte que parlem d'un període de setze dies), 124 respostes i 15 cops citada.

<img width="900" alt="image" src="https://user-images.githubusercontent.com/124086935/235731003-3d7b8581-62f2-4804-8c18-94e01213a71d.png">

### Usuaris més actius sobre la temàtica de les eleccións:

Ara obrint una mica a una visió més general del context de les eleccions municipals, en el següent gràfic podrem observar els usuaris de Twitter que més tweets han publicat mencionant alguns dels candidats o que més s'han mogut en aquest àmbit, trobem que l'usuari @ander_the_table és el compte que més contingut ha mogut/parlat sobre els candidats, seguit de @NacioDigital que com a mitja de comunicació té sentit que el número de mencions sobre el tema augmenti, però pel general són usuaris particulars o mitjans els comptes que més han contribuït a la conversa:

<img width="900" alt="image" src="https://user-images.githubusercontent.com/124086935/235731251-1f7d9fd0-4069-4d48-bf06-105eb073145f.png">

### Freqüència de publicació: 

En el següent gràfic es mostra els dies on més tweets es van publicar referents a les eleccions o que es mencionen a algun dels candidats a l'alcaldia de Barcelona, sent el dia 3 d'abril el dia amb més contingut arribant quasi als 9.000 tweets:

<img width="900" alt="image" src="https://user-images.githubusercontent.com/124086935/235731594-99d4a826-9ace-4952-9ebd-2c0c076f7365.png">


### Comptes amb més difusió sobre la temàtica:

De totes les comptes que han publicat sobre el tema, també és important veure quines són les que més difusió, interacció o abast han tingut i trobem que pel general cap dels comptes que acumula més retweets en aquest període és un compte oficial dels candidats o algun compte afiliat al partit, són comptes particulars, com per exemple el primer del rànquing @aneshalieli que acumula més de 13.000 retweets, aquests resultats poden ser per algun tweet mitjanament viral que mencionava algun dels candidats:

<img width="900" alt="image" src="https://user-images.githubusercontent.com/124086935/235731714-3d67fffb-779e-4ba6-a460-3f33249401a9.png">


### Tweets amb més interacció:

A continuació veiem els Tweets amb més interacció en l'àmbit de replys i quotes, és important aquest gràfic, ja que normalment els tweets controvertits o que generen més debat són els que més quotes o replys (citacions i respostes) tenen, perquè la gent que està en desacord diu la seva i interactuen amb el Tweet, sabent això ens serveix per veure els temes més tractats i que més polèmica han generat en el context de les eleccions municipals.
Com podem veure tots els tweets amb més interacció són sobre l'Ada Colau, sent el tweet amb més citats un sobre Yolanda Diaz i aquesta última:

<img width="900" alt="image" src="https://user-images.githubusercontent.com/124086935/235732036-d53ab507-dd28-47e9-ab3c-a124109eba51.png">


### Idioma preferent i contingut sensible:

Per últim, en aquesta anàlisi amb el programa Tableau, vaig voler veure quin volum de tweets amb possible contingut sensible hi havia i els vaig separar segons la llengua, podem observar que la majoria dels Tweets estan escrits en castellà, al voltant d'uns 27.000, seguit d'uns 13.000 escrits en català, referent al contingut ofensiu veiem que realment és una xifra molt petita, aquest era un gràfic curiós i que m'ha sorprès el resultat, perquè esperava molts més tweets ofensius, tenint en compte el context polític del qual estem parlant:

<img width="900" alt="image" src="https://user-images.githubusercontent.com/124086935/235732290-48b88dae-9552-44b9-867d-b26bf9fb534a.png">


## Grafo:

A continuació podem observar un Grafo on es representen totes les connexions dels diferents Tweets generats durant aquest període, els tweets estan connectats segons el creador (origen) i la persona a la qual mencionen (objectiu).
Cada temàtica o cada cercle de connexions està tintat d'un mateix color i relacionat per un node que fa de connexió entre diversos comptes.

<img width="900" alt="image" src="https://user-images.githubusercontent.com/124086935/235734234-f9756e75-699f-4e22-95e0-cd0a3bac54ab.png">

Per exemple si ens apropem podem veure el cercle que envolta a Ada Colau, els comptes relacionats, i com el seu nom fa de node de molts altres comptes o persones que parlen d’ella:

<img width="900" alt="image" src="https://user-images.githubusercontent.com/124086935/235734366-bf436e57-e0a9-4ef0-a0a9-7287e4c40f27.png">

El mateix passa amb l'altra candidata a l'alcaldia de Barcelona Anna Grau, podem veure en aquest cas moltes menys connexions i menys densitat, això ens confirma les dades que hem vist durant l'anàlisi amb Tableau, Ada Colau és la candidata més comentada i amb més impacte a la conversa que es genera a Twitter:

<img width="900" alt="image" src="https://user-images.githubusercontent.com/124086935/235734611-845ced11-a299-4cbb-8012-5ff151d0b128.png">

En la següent imatge veiem clarament com la candidata Eva Parera es troba molt relacionada i a prop del comte oficial del seu partit a Twitter @Valents_cat:

<img width="900" alt="image" src="https://user-images.githubusercontent.com/124086935/235734695-96bcdcb7-44cd-4f26-96c7-f739fe8bad28.png">


Àlex Torrico - Comunicació Interactiva, 2023












